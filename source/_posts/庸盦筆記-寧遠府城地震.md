---
title: 庸盦筆記/寧遠府城地震
date: 2025-07-20 02:07:25
tags:
---
道光季年，四川寧遠府地震，環府城數十里，城垣房屋傾陷尤甚，人民牲畜死者無算。前此三年，有一道士呼於市曰：「牛鳴地裂!」人以其顛狂，不之界也。及是，知寧遠府事牛雪樵先生樹梅壓於壞垣之下，三日後遇救而蘇，遂有跛疾，而全家皆已壓死，終以無嗣。知西昌縣事鳴謙，及其全家皆死。有人夜睡，忽覺床屋混漾，如在舟中，已而墮於床下，驟聞天崩地裂之聲，房屋傾倒，競被床板撐拄，因得不死。徐自挖開壞墻而出，思其父在某街某店，欲往救之，而街道幾不可辨，僅誌仿佛，既而見某店招牌臥地，因呼其父，忽聞有應者曰：「速救我出!汝父尚在我下一層，救我乃可救汝父也。」如其言救之，復救其父，皆得不死。是時，天色朦朧，莫辨晝夜，冥然孤往。凡諸戚尚朋友恍惚遇之，與相慰勞，知其無恙。旋見大地劃然進裂，海水湧現，奇鬼突出，有頭大如車輪者、長身蟠腹者，百般怪異之狀，森然可怖。須臾，地合如故。久之，有炮聲震耳者三，聞人言天炮鳴矣。於是，豁然開朗，複見天日，知已晦冥三日矣。向所遇之戚墉朋友詢其無恙者，實皆鬼物云。牛太守嘗自悼曰：「我生平行事不背古人，為官未嘗不勤民事，而遽構此阨，天道庸可問乎？」一夕忽夢城隍神拜會，告之曰：「子之所遇誠酷矣，然此定數，不可違也。吾奉上帝命已三年，迭請展緩。至於無可延宕，而後行事。此三年中耗盡心血，其不在數而居此地者，既須設法遣去，其在數而未到此地者，又須引之使來。終日忙碌，刻無暇晷，即如吾子本在數中，然吾以子剛方誠篤，力請上帝儀免其身，亦已煞費苦心矣。」太守自是遂不復怨尤，後仕至四川按察使。寧遠淫風最盛，地震之後，有司督率吏役檢尸於瓦礫中，凡得男女合抱之尸三千餘具，而實系夫婦者不過八百餘具。淫慝之風，上千天怒，故有此劫云。